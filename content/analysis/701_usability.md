#Usability

Jag har valt att betygsätta de olika webbplatserna på en skala 1-10 för vardera kriteria som jag har tittat på för de olika webbplatserna, förstaintryck av sidan, användarvänlighet, lätthet att minnas, möjlighet för misstag och designupplevelse.


##Google
http://www.google.se/

jag valde att se på googles design då detta är en sida som används flera gånger dagligen både av mig och många andra. Det finns andra söksidor men varför är just google så välanvänd?
Analysen utfördes genom att använda deras sida och att försöka navigera bland deras menyer.

Eftersom google har en minimalistisk startsida så är det väldigt tydligt var menyerna
befinner sig och det går snabbt att lokalisera det man är ute efter i menyn med hjälp av
de ikonmärkta länkarna.

Eftersom sidan är så pass minimalistisk så går det även fort att lära sig var man hittar det olika sakerna samtidigt är det lätt att komma ihåg från en gång till en annan hur man hittar till de olika sidorna.

Deras design minskar möjligheten att råka göra fel då det inte finns några distraktioner från
vad man håller på med men samtidigt så kan det vara lite svårare att hitta hur man kommer från en sida till en annan när man inte är på startsidan.

Den känsla som man får av att använda sidan är att det är uppenbart hur och var saker finns
och att det känns väldigt lätt att använda.

Det är en väldigt enkel design som gör sidan så användbar som den är. Begränsandet av antal objekt på sidan har lett till att man uppmärksammar det som faktiskt finns där desto mer och de använder sig av mycket whitespace i designen.

* Förstaintryck av sidan: 9/10
* Användarvänlighet: 10/10
* Lätthet att minnas: 10/10
* Möjlighet till misstag: -2/10
* Designupplevelse: 7/10
* __Totalt: 34/40__


##IKEA
http://www.ikea.com/

Ikeas hemsida är en sida som riktar sig mot kunder för att sälja sina produkter till dem. Det är ett stort företag som har ett lika stort behov av en bra hemsida där kunder kan hitta de produkter som de vill ha eller lockas till om de inte har något specifikt att köpa. Jag har själv varit inne på sidan förrut men hur ser det ut om man faktiskt analyserar sidans användbarhet?
Analysen utfördes genom att använda deras sida och att försöka navigera bland deras meny och undermenyer samt att försöka hittaspecifika saker och gå tillbaka från dem.


Det märks tydligt att det är ett företag som säljer produkter när man går in på deras sida, man möts av inbjudande bilder och en ljus och öppen design på sidan. Över hela sidan finns en sammanhängande design med långa bildlistor av objekt men som bryts upp och görs intressant med inslag av större bilder.

Det finns en tydlig meny och bra undermenyer samt ett navigeringsträd så att man lätt kan se var man befinner sig på de olika sidorna.

Det går tämligen fort att hitta vad man är ute efter men det kan ibland vara lite svårt att hitta rätt då de har menyn rumsindelad så om det inte är något som faller under den kategorin så kan det ibland vara snabbare att använda sökfunktionen. Men på grund av de stora undermenyerna så är det svårt att minnas från en gång till nästa hur man hittar till sidor men då det är tydliga rubriceringar på menyerna så utgör inte detta något större problem.

Man kan råka gå fel i menyerna ibland men det är alltid lätt att hitta tillbaka tack vare det navigeringsträd som finns. Och menyerna är så pass tydliga att det inte är några problem att hitta på sidan även om det gått lång tid från ena besöket till det andra

Det intryck som man får av sidan är välkomnande men hemtrevliga bilder som livar upp och som fångar ens intresse lätt med bilder på prudukter och erbjudanden och med en tydlig navigation bland alla produkter.

Sidan har en harmonisk design med viss variation för att ge kontrast och att bryta av mot den symetriska strukturen för bilderna.

* Förstaintryck av sidan: 10/10
* Användarvänlighet: 8/10
* Lätthet att minnas: 5/10
* Möjlighet till misstag: -3/10
* Designupplevelse: 9/10
* __Totalt: 29/40__

##Blomsterlandet
http://www.blomsterlandet.se/

Blomsterlandet har en sida som både har försäljning men även en stor del för skötselsåd och tips för växter så vill se hur de har valt att designa sin sida.
Analysen utfördes genom att använda deras sida och att försöka navigera i menyvalet för artiklar, produktinformation och webbshopp.


Man möts av en livligt grön sida med en vertikal design för bilder och artiklar dock så känns menyerna svårare att navigera då det inte är uppenbart vad som finns var och under vilken sida.
Detta leder också till att man oftare kommer fel och man kan exempelvis hamna på e-butiken när man egentligen vill ha butikssortimentet vilket ger väldigt olika resultat och kan kännas förvirrande.

Dock så visas navigeringsvägen som man tagit så om man hamnar fel så är det inte svårt att gå tillbaka och försöka igen.

När man väl har lärt sig under vilka rubriker de olika sakerna så fungerar det bra att hita på sidan men eftersom det inte är helt uppenbart hur man kommer till vad man söker så kan det göra det lite svårare att hitta det igen om man inte är inne så ofta och man hinner då glömma det igen.

Det känns som en trevlig sida med en tydlig formell balans design och välordnad bortsett från startsidan som har en vertikalt balandserad design.

* Förstaintryck av sidan: 9/10
* Användarvänlighet: 8/10
* Lätthet att minnas: 8/10
* Möjlighet till misstag: -5/10
* Designupplevelse: 7/10
* __Totalt: 27/40__



##Scientific American
http://www.scientificamerican.com/

Detta är en sida som visar vetenskapliga artiklar och förmedlar kunskap vilket kräver en annorlunda design gentemot ett företag som vill sälja produkter.
Analysen utfördes genom att jag försökte navigera till vissa ämnen för artiklar och tillbaka till dem från andra artiklar.

Man möts av en ljus sida med tydliga länkar och en tydlig meny som det känns lätt att navigera i och man kan snabbt hitta vad man söker.

Det går tämmligen fort och enkelt när man har lärt sig hur man navigerar på sidan och det är väldigt tydliga menyer så att man lätt kan minnas det till nästa gång man besöker sidan.

Den tydliga navigeringen gör också att det är svårt att komma fel när man letar efter rätt sida men om man skulle komma fel så är det inte helt uppenbart hur man kommer tillbaka utan att börja om från toppen av navigeringsträdet igen.

Sidan har en tydlig design med olika skalor och symetri, linjer på sidan delar in de olika artiklarna och uppmärksammar menyerna.

* Förstaintryck av sidan: 10/10
* Användarvänlighet: 9/10
* Lätthet att minnas: 9/10
* Möjlighet till misstag: -2/10
* Designupplevelse: 9/10
* __Totalt: 35/40__


##Bästa designen
Efter att ha utfört de olika analyserna så kan jag sammanfatta att det är viktigt att ha tydliga menyer och undermenyer så att man vet hur man ska gå för att komma till sökta sidor samt att ha ett enkelt sätt för användaren att hitta tillbaka i sökvägarna.

Baserat på de olika kriterierna så är webbplatsen med dem mest användarvänliga designen __Scientific American__
